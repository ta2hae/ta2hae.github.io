---
layout: post
title: Girizgah
feature-img: "assets/img/feature-img/people.jpg"
#thumbnail: "assets/img/thumbnails/feature-img/desk-messy.jpeg"
author: ta2hae
tags: [günce, hayat, memat]
categories: Güncel
excerpt_separator: <!--more-->
---

İnsanlar, doğup büyüyen ve ölen insanlar. Doğmamak için hiçbir şey yapamayan, ölmemek için ise her şeyi yapan insanlar. Durup bir kere düşünüp şunu diyebilen "acaba ben neyim, gücüm ne kadardır?" insanlar ancak bunu sanki hiç düşünmemişcesine hareket etmeye devam eden insanlar. Üreyen ve yürüyen insanlar. Kedi seven, köpek kovalayan, görünmeyen (sinyal vb.) ve görünenden hem korkan hem cesur olan insanlar. Merhaba.

<!--more-->

<h3>Merhaba!</h3>

İşte tam da burada konuşan, duyan, gören, hisseden ve hissettiren, etken ve edilgen insanlara; merhaba!
Düşünen insanlara merhaba.
Üşüyen insanlara merhaba.
Isınan insanlara merhaba.
Yazan ve okuyan insanlara merhaba.

Dünya dönüp durdukça var olacak insana merhaba.

Yitip giden insana da merhaba.

Düşünen insana merhaba.

<h3>Tefekkür (Bir öneri)</h3>

Size de tanıdık geliyor mu, düşünmek?
Nasıl sıralanıyordu;

* Tefekkür
* Tedebbür
* Tezekkür
* ?.......

İşte böyle. Aslında sınırı olmayan veya sınır tanımayan bir silsile bu. Tefekkür dünyamız ne kadar geniş olursa, işimiz, iştiyakımız ve heyecanımız da bir o kadar sınırsız ve sınır kabul etmeyen şekilde olur, bu şekile bürünür.

⚠️ *Lütfen dikkat. Paylaşılan metinler peygamber-i zişan efendimizden.*

> RE. 482/3 (Lâ fakra eşeddü minel-cehl, ve lâ gınâ a'vedü minel-akl, ve lâ ibâdete ket-tefekkür.) [^1]

Prof. Dr. M.Esad Coşan tarafından yorumlanan haliyle; [^2]

>   "... Çünkü Allah nur verdi mi, zihninin dibindeki, köşesindeki gizliliği bile anlar. Zihninin en arka tarafına sakladığı art niyetini bile anlar. Kalbinin fitnesini, fesadını sezer insan; mü'mine Allah ferâset verdiği için."

>    İslâm ne kadar güzel değil mi?.. "Câhillikten daha büyük fakirlik olmaz!" diyor, alimliğe teşvik ediyor. Aklı medhediyor, "En büyük zenginlik akıldır." diyor, akıllı olmaya teşvik ediyor. Ve buyuruyor ki Efendimiz: (Ve lâ ibâdete ket-tefekkür) "Tefekkür etmek kadar kıymetli ibadet de olmaz."

>    (Lâ ibâdete) Hiç bir ibâdet yoktur, (ket-tefekkür) tefekkür etmek gibi. Yâni, "Onun gibi hiç bir ibâdet yoktur!" ne demek?.. Onun kadar sevabı çok olan hiçbir ibadet yok demek. Çünkü namaz mı daha kıymetli, tefekkür mü?.. Kur'an okumak mı daha sevaplı, tefekkür mü?.. Zikir yapmak mı daha sevaplı, tefekkür mü?.. Cihad etmek mi daha sevap, tefekkür mü?

>    Tefekkürlü olursa, ötekilerin bir kıymeti oluyor. Tefekkürsüz bir namaz, güzel namaz olmuyor. Tefekkürsüz bir oruç, güzel bir oruç olmuyor. Tefekkürsüz bir cihad; yâni bozuk niyetli, düşünmeden veya nefse uyarak, şehvâni, şeytâni maksatlarla yapılan bir cihadın hiçbir kıymeti olmuyor. Karşı tarafa zulmetmek için yapılan bir şeyin, hiçbir kıymeti olmuyor.

>    Hazret-i Ali Efendimiz RA, nasıl öldüreceği insanı öldürmekten vazgeçivermiş1 Çünkü, savaşı bile Allah rızası için yapıyor. Allah rızası gittiği zaman, öyle bir şeyi yapmaktan kendisini alıkoyuyor. Onun için, en kıymetli şey tefekkürdür. Yâni en sevaplı iş tefekkürdür.

>    Niye tefekkür bu kadar kıymetli? Bu bir çalışmadır. İnsanın zihnini bir konu üzerinde çalıştırmasına, derin derin düşünmesine tefekkür etmek diyoruz.

>    Neden? İnsan düşüne düşüne doğruyu bulur. Yâni doğruyu bulmanın başka yolu yok! Düşünmeden bulunmaz. Yâni tesâdüfen, gözü kapalı körebe oynar gibi, yoklamayla hakikatler bulunmaz; derin derin düşünülerek bulunur. Hatta çok çok tecrübe yaparak bulunur. Tecrübeler üzerinde, tecrübelerin sonuçları üzerinde de düşünülerek bulunur. Bütün delilleri toplayarak, onların üzerinde tefekkür ederek gerçekler bulunur. Öyle, gerçek hemen meydanda değildir.

>    Altın madeni, hemen böyle toprağın üstünde pırıl pırıl parlamıyor. Elmas pırıl pırıl parlamıyor. Onu kaç metreler kazıyorlar, bin bir türlü zorluklarla çıkartıyorlar, öyle elde ediyorlar. Yâni çalışma gerekiyor. Doğruyu bulmak için de, tefekkür böyle yerin altından elması bulmak gibi, altını bulmak gibi, kıymetli madeni bulmak gibi bir şey.

<hr>
[^1]:
    RE: Ramuzu’l-ehadis isimli sahih hadislerin derlendiği eser Ahmed Ziyaeddin Gümüşhanevi hz. tarafından kaleme alınmıştır. Detaylı bilgi için [İslam Ansiklopedisine başvurabilirsiniz](https://islamansiklopedisi.org.tr/ramuzul-ehadis).

[^2]:
    Alıntı Prof. Dr. M.Esad Coşan tarafından [02.06.2000 tarihinde Akra-FM Cuma Sohbeti](https://esadcosankulliyati.com/arsiv/cuma/c000602.html) içeriğinden alınmıştır.